<%@page contentType="text/html" pageEncoding="UTF-8"%>
<br /><font color="#DF0101">&#10153; </font>జర్మనీ చాన్సలర్ ఏంజెలా మెర్కల్‌తో కూడిన 28 సభ్యుల బృందం భారత్‌లో మూడు రోజుల పర్యటన కోసం అక్టోబరు 4న న్యూఢిల్లీ చేరుకుంది. భారత్‌లో సౌర ఇంధన ప్రాజెక్టులకు రూ.7,300 కోట్ల మేర జర్మనీ ఆర్థిక సాయం అందించనుంది. ఈ సందర్భంగా మెర్కల్ 10వ శతాబ్దంలో కశ్మీర్‌లో చోరీకి గురైన మహిషాసుర మర్దిని విగ్రహాన్ని ప్రధాని నరేంద్ర మోదీకి అందించారు.
<br /><br /><font color="#DF0101">&#10153; </font> హరిత జాతీయ రహదారుల విధానం-2015ను (గ్రీన్ హైవేస్ పాలసీ) కేంద్ర జాతీయ రహదారులు, ఉపరితల రవాణా శాఖ మంత్రి నితిన్ గడ్కరీ సెప్టెంబరు 29న విడుదల చేశారు. ఈ కార్యక్రమంలో భాగంగా తొలి ఏడాది 6,000 కిలోమీటర్ల పొడవున రహదారులకు రెండు వైపులా మొక్కలు నాటుతారు.  
<br /><br /><font color="#DF0101">&#10153; </font> ప్రపంచ పోటీతత్వ సూచీ (The Global Competitiveness Report ) 2015-16లో భారత్ 55వ స్థానంలో నిలిచింది. 140 దేశాలకు సంబంధించిన సూచీని ప్రపంచ ఆర్థిక ఫోరం (World Economic Forum) సెప్టెంబరు 29న విడుదల చేసింది. 2014-15లో 71వ స్థానంలో ఉన్న భారత్ ఈ సంవత్సరం సూచీలో 16 స్థానాలను మెరుగుపరచుకుంది. ఈ సూచీలో స్విట్జర్లాండ్ మొదటి స్థానం దక్కించుకుంది. 
<br /><br /><font color="#DF0101">&#10153; </font>రైతులకు నీటిపారుదల సౌకర్యాలను పెంచే ఉద్దేశంతో జాతీయ వాటర్‌షెడ్ నిర్వహణ పథకం (National Watershed Project)  ‘నీరాంచల్’కు ప్రధాని నరేంద్రమోదీ అధ్యక్షతన సమావేశమైన ఆర్థిక వ్యవహారాల కేబినెట్ కమిటీ(Cabinet Committee on Economic Affairs) అక్టోబర్ 7న ఆమోదం తెలిపింది.
<br /><br /><font color="#DF0101">&#10153; </font> జోర్డాన్ పర్యటనలో భాగంగా భారత రాష్ట్రపతి ప్రణబ్ ముఖర్జీ  జోర్డాన్‌లోని అమ్మన్‌లో గాంధీ పేరిట ఏర్పాటుచేసిన ఓ వీధిని ప్రణబ్ ప్రారంభించారు. రాష్ట్రపతి ప్రణబ్ చారిత్రక పర్యటనకు గుర్తుగా అమ్మన్ సిటీ కౌన్సిల్ ఆయనకు ‘గోల్డెన్ కీ ఆఫ్ అమ్మాన్’ను బహూకరించింది.
<br /><br /><font color="#DF0101">&#10153; </font> అంబేద్కర్ స్మారక నిర్మాణానికి అక్టోబర్ 11న మోదీ శంకుస్థాపన చేశారు. అంబేద్కర్ జీవితంతో ముడిపడివున్న 5 ముఖ్యమైన స్థలాలను  ‘పంచ తీర్థాలు’గా అభివృద్ధి చేసే ప్రాజెక్టును ప్రభుత్వం ప్రారంభించిందని తెలిపారు.
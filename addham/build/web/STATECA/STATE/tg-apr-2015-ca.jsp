<%@page contentType="text/html" pageEncoding="UTF-8"%>

1) ఆంధ్రప్రదేశ్ స్టేట్ కోఆపరేటివ్ బ్యాంక్ లిమిటెడ్ (ఆప్కాబ్) విభజన పూర్తయింది. రెండు రాష్ట్రాలకు వేర్వేరు బ్యాంకులు ఏర్పడ్డాయి. తెలంగాణకు తెలంగాణ స్టేట్ కోఆపరేటివ్ అపెక్స్ బ్యాంక్ లిమిటెడ్ (టెస్కాబ్) కొత్తగా ఏర్పాటైంది.  టెస్కాబ్‌కు ఎండీగా నేతి మురళీధర్ నియమితులయ్యారు. 
<br /><br />2) ఉమ్మడి రాష్ట్రంలో సేవలందించిన జాతీయ వ్యవసాయ, గ్రామీణ అభివృద్ధి బ్యాంకు (నాబార్డు)ను ఏప్రిల్2న విభజించారు. తెలంగాణ నాబార్డుకు చీఫ్ జనరల్ మేనేజర్ (సీజీఎం)గా వి.వి. సత్యనారాయణను నియమించారు. 
<br /><br />3) కరీంనగర్ జిల్లా నాగ్నూర్ గ్రామంలో కొత్తగా గుర్తించిన సాలెపురుగుకు తెలంగాణ పేరు పెట్టినట్లు ఉస్మానియా విశ్వవిద్యాలయ జంతు శాస్త్ర విభాగం తెలిపింది. దీనికి తెలంగాణ క్రాబ్ స్పైడర్‌గా నామకరణం చేశారు. రాష్ర్టం ఏర్పడ్డాక గుర్తించిన తొలి జీవరాశి కావడంతో తెలంగాణ పేరును పెట్టారు .
<br /><br />4) గాయకుడు ఎస్సీ బాలసుబ్రహ్మణ్యానికి 2015కు గానూ హరివరసనం అవార్డును కేరళ రాష్ట్ర ప్రభుత్వం ఏప్రిల్ 17న ప్రకటించింది. లౌకిక వ్యాప్తికి, శాంతికి, శబరిమల అయ్యప్ప స్వామిపై పలు భాషల్లో గీతాలు ఆలపించినందుకు ఆయనకు ఈ అవార్డు దక్కింది. 
<br /><br />5) బొగ్గు ఉత్పత్తి పాటు పర్యావరణహిత చర్యలతో ప్రత్యేక గుర్తింపు పొందిన సింగరేణి సంస్థ 2015 సంవత్సరానికి ప్రతిష్టాత్మక గోల్డెన్ పీకాక్ అవార్డుకు ఎంపికైంది. ఏప్రిల్ 20న దుబాయిలో జరిగిన ఐఓడీ అంతర్జాతీయ సదస్సులో ఈ అవార్డును సింగరేణి సీఎండీ ఎన్.శ్రీధర్... యునెటైడ్ అరబ్ ఎమిరేట్స్ ప్రభుత్వ కల్చర్, యూత్ కమ్యూనిటీ డెవలప్‌మెంట్ మంత్రి షేక్ నహ్యాన్ బిన్ ముభారఖ్ అల్ నహ్యాన్ చేతుల మీదుగా అందుకున్నారు.  